<baslik>Çoban Çeşmesi</baslik>

<dortluk>
<misra>Derinden derine ırmaklar ağlar,</misra>
<misra>Uzaktan uzağa çoban çeşmesi.</misra>
<misra>Ey suyun sesinden anlayan bağlar,</misra>
<misra>Ne söyler şu dağa çoban çeşmesi?</misra>
</dortluk>
<dortluk>
Gönlünü Şirin'in aşkı sarınca,
Yol almış hayatın ufuklarınca;
O hızla dağları Ferhad yarınca,
Başlamış akmağa çoban çeşmesi
</dortluk>
<dortluk>
O zaman başından aşkındı derdi,
Mermeri oyardı, taşı delerdi.
Kaç yanık yolcuya soğuk su verdi,
Değdi kaç dudağa çoban çeşmesi!
</dortluk>
<dortluk>
Vefasıs Aslı'ya yol gösteren bu,
Kerem'in sazına cevap veren bu
Kuruyan gözlere yaş gönderen bu...
Sızmazdı toprağa çoban çeşmesi
</dortluk>



<dortluk>
Leyla gelin oldu, Mecnun mezarda,
Bir susuz yolcu yok şimdi dağlarda;
Ateşten kızaran bir gül arar da,
Gezer bağdan bağa çoban çeşmesi.
</dortluk>
<dortluk>
Ne şair yaş döker, ne âşık ağlar,
Tarihe karıştı eski sevdalar:
Beyhude seslenir, beyhude çağlar
Bir sola, bir sağa çoban çeşmesi
</dortluk>
<sair>Faruk Nafiz Çamlıbel</sair> 
<dortluk><a href="https://www.youtube.com/watch?v=oAN4pPZj0pQ&ab_channel=MehmetYatk%C4%B1"> Video	</a></dortluk>
