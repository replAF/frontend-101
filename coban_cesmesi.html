<h1>Çoban Çeşmesi</h1>

<p>
Derinden derine ırmaklar ağlar,<br/>
Uzaktan uzağa çoban çeşmesi.<br/>
Ey suyun sesinden anlayan bağlar,<br/>
Ne söyler şu dağa çoban çeşmesi?<br/>
</p>
<p>
Gönlünü Şirin'in aşkı sarınca,<br/>
Yol almış hayatın ufuklarınca;<br/>
O hızla dağları Ferhad yarınca,<br/>
Başlamış akmağa çoban çeşmesi<br/>
</p>
<p>
O zaman başından aşkındı derdi,<br/>
Mermeri oyardı, taşı delerdi.<br/>
Kaç yanık yolcuya soğuk su verdi,<br/>
Değdi kaç dudağa çoban çeşmesi!<br/>
</p>
<p>
Vefasıs Aslı'ya yol gösteren bu,<br/>
Kerem'in sazına cevap veren bu<br/>
Kuruyan gözlere yaş gönderen bu...<br/>
Sızmazdı toprağa çoban çeşmesi<br/>
</p>
<br/>
<br/>
<br/>
<p>
Leyla gelin oldu, Mecnun mezarda,<br/>
Bir susuz yolcu yok şimdi dağlarda;<br/>
Ateşten kızaran bir gül arar da,<br/>
Gezer bağdan bağa çoban çeşmesi.<br/>
</p>
<p>
Ne şair yaş döker, ne âşık ağlar,<br/>
Tarihe karıştı eski sevdalar:<br/>
Beyhude seslenir, beyhude çağlar<br/>
Bir sola, bir sağa çoban çeşmesi<br/>
</p>
<u><b><i>Faruk Nafiz Çamlıbel</i></b><u/> 
<p><a href="https://www.youtube.com/watch?v=oAN4pPZj0pQ&ab_channel=MehmetYatk%C4%B1"> Video	</a></p>
